---
layout: post
title: "Loddbøker og basar"
date: 2013-11-03 21:08
comments: false
categories: 
- fotballen
- musikken
- ungene
---

Da har dugnadssesongen satt i gang for fullt i musikkorpset og fotballklubben, og vi har ikke mindre enn 4 loddbøker (med tilsammen 240 lodd) og 8 julekalender-skrapelodd å selge, og har også gleden av å invitere til musikkorpset sin årlige basar 24. november på Kleppestø Videregående Skole for de som har lyst til å være med på det. Enjoy-guidene er dessverre utsolgt for denne gang, men det går sikkert an å få tak i flere hvis det er noen som vil ha. Vi er realistisk her, selger det vi får til og leverer resten tilbake – men setter stor pris på om noen av dere vil være med og støtte disse aktivitetene.

Musikken sine lodd
------------------

Loddene koster 5 kroner, og blir trukket på basar-dagen.

### Premier

1. Gevinst: Høystrykkspyler, verdi 3500
2. Gevinst: Sykkel fra BOA Sykler, verdi 2000
3. Gevinst: Fiskestang med tilbehør, verdi 1000
4. Gevinst: Pinneside, verdi 500
5. Gevinst: Pinneside, verdi 500
6. Gevinst: Fruktkurv, verdi 250
7. Gevinst: 2 kinobilletter, verdi 200


Basar
-----
Basaren er som nevnt søndag 24. november. Vi har ikke fått noe klokkelsett ennå. Dette pleier i grunnen å være koselig å være med på. Det er kafé som selger kaker, boller, kaffe etc., og det er åresalg der man kan vinne premier donert av foreldrene til ungene i korpset. Kanskje noen av Kristi sine glass dukker opp som premie?

Fotballen sine skrapelodd
-------------------------

<img src="//s3-eu-west-1.amazonaws.com/kristiogvictor/skrapelodd.jpg">

Disse koster 50 kroner stykket, og er laget som en julekalender der man skraper en rute hver morgen. Her går det an å vinne pengepremier på opptil 100.000 kroner, tursekk, sovepose, Hardanger bestikk etc. Full premieoversikt står på baksiden av loddene og er for lang til å gjengi her ;-)

Send oss en sms hvis det er noe av dette som høres interessant ut :-)

